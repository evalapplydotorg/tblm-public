<!doctype html><html><head>
<meta charset=utf-8>
<meta name=viewport content="width=device-width,initial-scale=1">
<title>The Bombay Literary Magazine</title>
<meta name=author content="TBLM Staff">
<meta name=description content="Published by The Bombay Literary Magazine">
<link rel=stylesheet href=https://www.evalapply.org/tblm-public/css/every-layout.css>
</head>
<body>
<div class="stack center box">
<div><div class=with-sidebar>
<div class="box invert"><span class=masthead>The Bombay Literary Magazine</span></div>
<div><nav id=top-nav class=cluster title="TBLM site menu">
<a class="box invert" href=https://www.evalapply.org/tblm-public/>Home</a>
<a class="box invert" href=https://www.evalapply.org/tblm-public/issue/#content>Archive</a>
<a class="box invert" href=https://www.evalapply.org/tblm-public/category/fiction/#content>Fiction</a>
<a class="box invert" href=https://www.evalapply.org/tblm-public/category/poetry/#content>Poetry</a>
<a class="box invert" href=https://www.evalapply.org/tblm-public/category/interviews/#content>Interviews</a>
<a class="box invert" href=https://www.evalapply.org/tblm-public/category/reviews/#content>Reviews</a>
<a class="box invert" href=https://www.evalapply.org/tblm-public/author/#content>Authors</a>
<a class="box invert" href=https://www.evalapply.org/tblm-public/about/#content>About</a>
</nav>
</div>
</div>
</div>
<div id=content>
<h2>Dear America – by Emma Mooney</h2>
<p>_(To listen to the poet read the poem, click <a href=https://soundcloud.com/emma-mooney-137590357/dear-america-emma-mooney>here</a>.)<br>
_<br>
*</p>
<p>We ken we’ve said aw this afore<br>
But, please, lend us yer ear fur a minute.</p>
<p>Aye, we’re jist a wee country,<br>
But we’re a wee country wi a big hert,<br>
An when Thomas Hamilton<br>
Stormed intae a schuil gym<br>
An shot dead 16 bairns an their teacher,<br>
Oor hert wis broken.</p>
<p>Nuthin we cuid dae wid bring the wee yins back,<br>
An nuthin we cuid say wid stoap the pain.<br>
So we did the only thing we could think ae;<br>
We changed oor gun laws.</p>
<p>That wis twenty two years ago<br>
An we’ve never hud a mass shootin since.</p>
<p>Some ae ye are sayin,<br>
‘Gie the teachers a gun!’<br>
But is that no like feedin a bag o sweets<br>
Tae a bairn wi toothache?<br>
An the only yin that wins<br>
Is the sweet seller.</p>
<p>Noo, we ken we cannae tell ye whit tae dae,<br>
But we seen a lassie gie a speech oan the news,<br>
An oor hert wis broken<br>
Aw o’er again.<br>
So, please, lend us yer ear<br>
Jist fur a minute.</p>
<p>***</p>
</div>
<div><footer class="box invert">
<small>Copyright 2021 The Bombay Literary Magazine.</small>
</footer>
</div>
</div>
</body>
</html>